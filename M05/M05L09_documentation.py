### 🔴 Szukasz informacji? JAKIEGO rodzaju informacji?

# Bardzo wiele bibliotek w Pythonie ma dobrą dokumentację, która opisuje WIELE różnych rzeczy. Zerknij chociażby na dokumentację microframework'a flask do tworzenia aplikacji webowych: https://flask.palletsprojects.com/en/2.0.x/

# Czytanie całej dokumentacji od deski do deski to przepis na porażkę - będziesz pracować zbyt wolno. Musisz umieć szybko zidentyfikować gdzie znajduje się ta informacja, której szukasz. Tego nauczymy się w tej lekcji.

# Na różnych etapach potrzebujesz różnego rodzaju informacji. Można je podzielić na cztery rodzaje. Dokumentacja zazwyczaj zawiera wszystkie cztery, często są tam ze sobą wymieszane. Dla Ciebie kluczowe jest określenie który rodzaj informacji aktualnie szukasz, a następnie znalezienie w których fragmencie dokumentacji znajdziesz potrzebne Ci informacje. Te cztery rodzaje informacji to:

# 1. Installation

# Jak skonfigurować swoją maszynę, aby zainstalować daną bibliotekę lub dane narzędzie. W przypadku bibliotek Pythonowych sprowadza się to zazwyczaj do krótkiego opisu pt. "wykonaj polecenie pip install nazwa-biblioteki".

# 2. Quickstart / Tutorial

# Wprowadzenie do danego narzędzia. Ma on prezentować co da się zrobić z użyciem danej biblioteki, jak to wygląda już w kodzie, ale na jakimś najprostszym przypadku i to bez wchodzenia w szczegóły. To tutaj powinny być wprowadzone wszystkie najważniejsze koncepcje kryjące się za daną biblioteką. W przypadku flaska (i też innych frameworków webowych) będą to takie zagadnienia jak routing, static files, templates i inne. Nazwanie problemu to połowa sukcesu. Celem tego rodzaju dokumentacji jest opisanie i krótkie wyjaśnienie jak największej liczby zagadnień.

# 3. Topical Documentation

# Dokładny opis danego pojedynczego wybranego zagadnienia - np. routingu.

# 4. API Reference

# Opis parametrów konkretnej funkcji lub metody, lista dostępnych funkcji i metod etc. Z tej dokumentacji już sprawnie korzystasz bezpośrednio w Visual Studio Code, bez przeglądarki.

# Zanim zaczniesz szukać informacji zastanów się, o który rodzaj chodzi, następnie w dokumentacji znajdź ten jej fragment, który dotyczy właśnie tego rodzaju i szukaj informacji tylko tam.

### 🔴 Ćwiczenie

# Za chwilę będziemy wykorzystywać bibliotekę click. Gdzie dokładnie znajduje się każdy z omówionych typów dokumentacji?